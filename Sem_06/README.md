**Задача 1:** Даден е масив arr от цели числа. За този масив са изпълнени следните условия:
- За всяко i,j, ако i < j и arr[i], arr[j] са **четни**, то **arr[i] <= arr[j]**.
- За всяко i,j, ако i < j и arr[i], arr[j] са **нечетни**, то **arr[i] >= arr[j]**.

*Предложете алгоритъм*, който **сортира масива** за време **O(n)**.  

**Пример**:  
X = [2, 5, 8, 3, 12, 14, 20, -1]  
X' = [-1, 2, 3, 5, 8, 12, 14, 20]  

---

**Задача 2:** Даден е масив arr от цели числа.  
**Инверсия** в масив наричаме всяка двойка индекси <i, j>, такива че **1 <= i < j <= n и A[i] > A[j]**.  

*Предложете алгоритъм*, който **намира броя на инверсиите** в масива arr за време **O(nlgn)**.  

---

**Задача 3:** Даден е масив arr от положителни реални числа - дължини на отсечки.  

*Предложете алгоритъм*, който **проверява дали съществуват три отсечки, които да образуват триъгълник** за време **O(nlgn)**.  

**Твърдение:** Ако съществуват три отсечки, които образуват триъгълник, то след сортиране на масива arr тези три отсечки (дължините им) ще бъдат разположени ***непосредствено една след друга***.  

**Доказателство:**  
Нека **arr[k]**, **arr[r]** и **arr[p]** са дължините на страните на някой триъгълник. Б.О.О. нека **k < r < p**. Но arr е сортиран и arr[k], arr[r] и arr[p] са дължини на страни на триъгълник. Следователно **arr[k] + arr[r] > arr[p]**.  
От k < r < p следва, че **k <= r-1**, **p >= r+1**. Оттук, заедно с това, че arr е сортиран, получаваме, че **arr[k] <= arr[r-1]** и **arr[p] >= arr[r+1]**.  
Тогава **arr[r-1] + arr[r] >= arr[k] + arr[r] > arr[p] >= arr[r+1]**.  
Получихме, че **arr[r-1] + arr[r] > arr[r+1]**.  
Но това са три последователни числа в сортирания масив arr, такива че сборът на двете по- малки надхвърля най- голямото. Следователно това са страни на триъгълник.  

---

**Задача 4:** Даден е масив arr от цели числа и сума K.  

*Предложете алгоритъм*, който **намира дали съществуват два елемента в масива, чиято сума е K** за време **O(nlgn)**.  

**Пример**:  
|||
|--|--|
|*Вход:*|*Вход:*|
|X = [8, 7, 2, 5, 3, 1], K = 10|Y = [5, 2, 6, 8, 1, 9], K = 12|
|*Изход:*|*Изход:*|
Pair found (8, 2) (или Pair found (7, 3))|Pair not found|

---

**Задача 5:** Даден е масив arr от цели числа.  

*Предложете алгоритъм*, който **пренарежда елементите на масива така, че след всяко положително число да стои отрицателно**. Ако повече от половината числа са положителни/отрицателни, то съответният остатък от числа да бъде в края на масива. Алгоритъмът да използва **константна допълнителна памет**!  

**Пример**:  
X = [9, -3, 5, -2, -8, -6, 1, 3]  
X' = [5, -2, 9, -6, 1, -8, 3, -3]  
